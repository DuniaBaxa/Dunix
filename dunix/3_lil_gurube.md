# tin lil gurube

<small>"Three Little Pigs" sa pandunia bax. kitabu **thethedorn**.</small>

<p style="font-size:6em;text-align:center;">🐷🐷🐷</p>

sa pase law mam gurube tena tin lil gurube. a le ni tena bas nyam pa
dona pa lole. sa den du lole bas law, le senda lole pa dunia pa
lole serca zi kisme.

gurube num un ni pol suku werke. le mey ni wanta werka i le bina ze
ya dom ya suhi gras. gurube num dul werka lil max, a le plus lil ni
suku werke, i le bina zi dom sa xake. badu ce, lole gana i dansa
i mazu sa mey den.

gurube num tin tez werka sa tot den, i le bina zi dom sa petre. le
bal dom. le ha fay kan i duman tube. le rupa ka le abla jiwa sa bal
yu maxim bal fung.

sa nale, wolfe gowa sa jin du daw, du tin gurube doma. le vida suhi
gras da dom, i le sa nos nota gurube, du sa jung. le fikra gurube si
bon nyam, i li boke mulu sana suy.

<p style="font-size:6em;text-align:center;">🐺</p>

wolfe darba mun, i loga: "lil gurube! lil gurube! plisa me laya jung!
plisa me laya jung!" a lil gurube vida wolfe da day han sa cabi kong.
a le jawaba: "ni! ni! ni!" sa bada, wolfe xowa zi dante i loga:
"me nafasa i me nafasa i me parca ti dom!"

le nafasa i le nafasa i le parca dom! wolfe kaya boke maxim ka le
ken, a gurube num un gowa far, pa dom du lil gurube num dul.

wolfe kontinu sa lil daw. le pasa dom num dul, du fatu sa xake. le
vida dom. le sa nos nota gurube, du sa jung. li boke mulu bina suy
sa dur du le fikra lole si bon nyam.

le darba mun, i loga: "lil gurube! lil gurube! plisa me laya jung!
plisa me laya jung!" a lil gurube vida wolfe da koni or sa cabi kong.
a lole jawaba: "ni! ni! ni!" wolfe xowa zi dante i loga: "me
nafasa i me nafasa i me parca ti dom!"

<p style="font-size:6em;text-align:center;">🌬️</p>

le nafasa i le nafasa i le parca dom! wolfe wanta max ka bas, i le
proba kaca dul gurube sa sam zaman, a le wanta max ka bas, i le kapa nol
gurube! li day boke kayulu sa nol xe minus hawa. dul lil gurube
enda far sa maximi rape ka loli pede abla porta lole.

wolfe proba kaca lole sa lil daw. le jino kaca lole. a lole laya
pa petri dom i keleli kayula mun sa pice du ze sa ante du wolfe ken
kaca lole.

tin lil gurube fobu. lole jana wolfe wanta nyama lole. ce si day day
fobi. wolfe ni gon nyama sa tot den i max max wanta nyama sa dur yu
proba kaca gurube. sa ci mar le abla nos nota tot tin lole sa jung.
le jana tin lil gurube si bon nyam.

wolfe darba mun, i loga: "lil gurube! lil gurube! plisa me laya
jung! plisa me laya jung!" a lil gurube vida wolfe da lil wang yen sa
cabi kong. a lole   : "ni! ni! ni!" wolfe xowa zi dante i
loga: "me nafasa i me nafasa i me parca tote da dom!"

le nafasa i le nafasa. le nafasa i le nafasa. i le nafasa, i le
nafasa, i le nafasa, a le ni abla parca dom. sa fin, le day fatigi
nafasa. sun le ni abla nafasa max. le tingu pa sona i le lil
fikra.

ce si max ka bas. wolfe kina sa wen sa furia i loga le laya ya duman
tube i le nyama lil gurube sa xam nyam. a sa dur du le gowa pa cate yu
dom, lil gurube fata garmi garmi fay i loka day pote du suy pa fay.
bada, sa sam zaman du wolfe gowa pa tal du fay kan, lil gurube kaya
pote... a! wolfe gowa jung du garmi garmi suy!

<p style="font-size:6em;text-align:center;">🔥</p>

lil gurube loka deke pa pote. wolfe jalu sa pote! i tin lil gurube
nyama le sa xami nyam.

